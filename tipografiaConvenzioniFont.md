# Tipografia e convenzioni sui font

La tabella mostra le convenzioni base usate nei testi della collana. I nomi degli stili da usare sono quelli presenti nel modello Word in dotazione agli autori (non infierite, se fosse per me scriverei solo in Latex!)

Tipo di elemento | Nome dello stile
-----------------|-----------------
<a name="combinazioneTasti"</a>Combinazione di tasti | Code carattere
<a name="definizione"></a>Definizione e descrizione di un termine o di un titolo | Definizione
<a name="descrizioneElementoSoftware"</a>Descrizione di elementi del software | Testo corsivo
<a name="evidenza"></a>Parte di una frase da evidenziare | Testo corsivo
<a name="linguaStraniera"></a>Testi in lingua straniera | Testo corsivo
<a name="libro"></a>Titoli di libri | Testo corsivo
<a name="titoloDefinizione"></a>Termine di cui dare una definizione | Titolo definizione
<a name="primaIstanzaNome"></a>Prima apparizione di un termine notevole | Testo bold
<a name="primaIstanzaSoftware"></a>Prima apparizione del nome di un software significativo | Testo bold
<a name="voceMenu"></a>Voce di menu | Testo corsivo

## Collegamenti ipertestuali
Per i collegamenti ipertestuali è sempre necessario indicare esplicitamente l'URL, quindi scriveremo "Tutto il codice si può trovare all'indirizzo https://github.com/katehartman/Make-Wearable-Electronics". Nei casi in cui all'URL si accompagni una descrizione vanno indicate entrambe le cose, mettendo l'URL tra parentesi: "Tutto il codice si può trovare sul repository Github dell'autrice (https://github.com/katehartman/Make-Wearable-Electronics)". Vanno invece evitate le formule "Tutto il codice si può trovare sul repository Github dell'autrice all'indirizzo https://github.com/katehartman/Make-Wearable-Electronics".

## Definizioni
Le definizioni sono composte da due parti: un [titolo](titoloDefinizione), che rappresenta il termine in oggetto, e la [definizione](definizione) vera e propria, che lo definisce e lo descrive.

## Descrizione di elementi del software
Gli elementi che compongono l'interfaccia di un software sono indicati con lo stile [Testo corsivo](descrizioneElementoSoftware), ad esempio "fare un clic sul pulsante *Avanti*".

## Enfasi
Per dare enfasi a un elemento all'interno di una frase si usa lo stile [Testo corsivo](evidenza), ad esempio "posizionando le sonde in punti che *non* dovrebbero essere connessi".

## Libri
I titoli dei libri citati vanno messi *in corsivo* usando lo stile [Testo corsivo](libro).

## Nuovi termini
Ogni volta che si introduce un termine significativo dobbiamo indicarlo in **grassetto** con lo stile [Testo bold](primaIstanzaNome).

## Nomi di software
La prima volta che si nomina un software significativo dobbiamo indicarlo in **grassetto** con lo stile [Testo bold](primaIstanzaSoftware). Un software si ritiene significativo non in assoluto, ma nel contesto del libro. Se parleremo di stampa 3D quindi diremo che uno dei software più diffusi su Windows è **slic3r**, o che per usare **Tinkercad** va benissimo un browser come Chrome. Se invece stiamo parlando di **Selenium** per il testing di interfacce grafiche all'inizio del testo useremo **Firefox**.

## Titoli
Solo la prima parola dei titoli ha l'iniziale maiuscola, a meno che ci siano delle parole che indicano nomi propri (persone, prodotti, aziende, etc) per le quali l'iniziale maiuscola (o la lettera maiuscola in genere) viene preservata. Ad esempio si scrive "I trucchi per la stampa" o "Alternative ad Arduino", ma anche "I trucchi per la stampa 3D".

Non si usa invece lo stile tipicamente americano che prevede tutti i nomi e gli aggettivi in maiuscolo: non usare titoli come "Trucchi per Stampe 3D Sempre Perfette", ma "Trucchi per stampe 3D sempre perfette".

[Torna all'indice](README.md)
