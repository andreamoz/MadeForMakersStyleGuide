# Tipografia e convenzioni sui font

La tabella mostra le convenzioni base usate nei testi della collana. I nomi degli stili da usare sono quelli presenti nel modello Word in dotazione agli autori (non infierite, se fosse per me scriverei solo in Latex!)

Tipo di elemento | Nome dello stile
-----------------|-----------------
<a name="definizione"></a>Definizione e descrizione di un termine o di un titolo | Definizione
<a name="evidenza"></a>Parte di una frase da evidenziare | Testo corsivo
<a name="linguaStraniera"></a>Testi in lingua straniera | Testo corsivo
<a name="libro"></a>Titoli di libri | Testo corsivo
<a name="titoloDefinizione"></a>Termine di cui dare una definizione | Titolo definizione
<a name="primaIstanzaNome"></a>Prima apparizione di un termine notevole | Testo bold

## Acronimi
La prima volta che si usa un acronimo nel testo deve essere citato per intero, ad esempio in "CED (Centro Elaborazione Dati)" o "Centro Elaborazione Dati (CED)". Da quel punto in avanti è sufficiente usare l'acronimo, a meno che ci sia il rischio di confusione o abbia più senso usare la definizione completa. Gli acronimi sono normalmente definiti una sola volta per libro.

## Collegamenti ipertestuali
Per i collegamenti ipertestuali è sempre necessario indicare esplicitamente l'URL, quindi scriveremo "Tutto il codice si può trovare all'indirizzo https://github.com/katehartman/Make-Wearable-Electronics". Nei casi in cui all'URL si accompagni una descrizione vanno indicate entrambe le cose, mettendo l'URL tra parentesi: "Tutto il codice si può trovare sul repository Github dell'autrice (https://github.com/katehartman/Make-Wearable-Electronics)". Vanno invece evitate le formule "Tutto il codice si può trovare sul repository Github dell'autrice all'indirizzo https://github.com/katehartman/Make-Wearable-Electronics".

## Definizioni
Le definizioni sono composte da due parti: un [titolo](titoloDefinizione), che rappresenta il termine in oggetto, e la [definizione](definizione) vera e propria, che lo definisce e lo descrive.

## Enfasi
Per dare enfasi a un elemento all'interno di una frase si usa lo stile [Testo corsivo](evidenza), ad esempio "posizionando le sonde in punti che *non* dovrebbero essere connessi".

## Libri
I titoli dei libri citati vanno messi in corsivo usando lo stile [Testo corsivo](libro).

## Nuovi termini
Ogni volta che si introduce un termine significativo dobbiamo indicarlo in **grassetto** con lo stile [Testo bold](primaIstanzaNome).

## Titoli
Solo la prima parola dei titoli ha l'iniziale maiuscola, a meno che ci siano delle parole che indicano nomi propri (persone, prodotti, aziende, etc) per le quali l'iniziale maiuscola (o la lettera maiuscola in genere) viene preservata. Ad esempio si scrive "I trucchi per la stampa" o "Alternative ad Arduino", ma anche "I trucchi per la stampa 3D".

Non si usa invece lo stile tipicamente americano che prevede tutti i nomi e gli aggettivi in maiuscolo: non usare titoli come "Trucchi per Stampe 3D Sempre Perfette", ma "Trucchi per stampe 3D sempre perfette".

[Torna all'indice](README.md)